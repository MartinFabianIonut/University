# LABORATOR PHP

## Probleme:

1. O bază de date conține trenuri caracterizate de: nr. tren, tip tren, localitate plecare, localitate sosire, ora plecare, ora sosire. Un călător va putea căuta trenuri între două localități, specificând prin intermediul unui check box dacă dorește numai curse directe sau și curse cu legătură (schimbarea trenului într-o localitate intermediară).
2. O tabelă din cadrul unei baze de date menținută server-side conține produse descrise prin mai multe atribute. Un script PHP va afișa aceste produse împreună cu atributele lor paginat (n pe pagină), afișându-se în același timp link-uri spre următoarele, respectiv anterioarele n produse. Prin intermediul unui formular ce conține un combobox, scriptul PHP va putea fi configurat cu numărul n specificat de vizitator.
3. O bază de date menținută server-side conține studenți și materii studiate de aceștia. Un profesor care se autentifică în prealabil (fără să se înregistreze) va putea completa notele acestora, note ce vor fi afișate studenților (studenții sunt utilizatori neautentificați). Aplicația va permite completarea notelor la mai multe discipline de către mai mulți profesori.
4. Să se implementeze un mecanism de înregistrare și autentificare a utilizatorilor în cadrul unui site. Autentificarea se va face prin interogarea server-side a unei baze de date, iar înregistrarea prin completarea acesteia cu noul utilizator. La înregistrare se va cere utilizatorului adresa acestuia de e-mail, înregistrarea finală făcându-se la accesarea unui link care se trimite utilizatorului prin email în momentul în care acesta completează formularul de înregistrare.
5. O aplicație web va permite unui utilizator care se autentifică în prealabil să încarce poze. Aceste poze vor fi vizualizate în "profilul" utilizatorului, după autentificare acesta putând vizualiza profilele (pozele încărcate) altor utilizatori. Se va implementa și un mecanism de ștergere a unei fotografii încărcate.
6. O pagină ce conține un articol (articol sportiv, rețetă de mâncare, etc.) permite vizitatorilor să posteze comentarii la articolul respectiv. La postarea unui comentariu, un vizitator va trebui să introducă pe lângă comentariu numele său. Comentariile nu vor fi afișate decât după moderarea (aprobarea lor) de către un administrator ce se autentifică în prealabil.

### Referințe:

- [PHP 5 Tutorial](https://www.w3schools.com/php/default.asp)
